XIV HVSGHKII PRAEFATIO AD ΕΙ). Π.

HV SCHKII AD ALTERAM EDITIONEM
PRAEFATIO.

· Certior factus a bibliopola, quae primum huius collec-
tionis exemplaria typis impressa erant, ea prope omnia di·
vendita esse, novamque eius editionem desiderari, operam
equidem dedi, ut ea, quantum fieri posset, et auctior et
emendatior prodiret. sed augeri, si ipsae reliquiae col·
lectae spectantur, tantum in quibusdam superioris antiqui·
tatis scriptoribus , quorum pauca tantum supersunt, potuit,
maximeque, Mommseni merito, in Valerio Probo. Emen-
dationes primum officii causa et grato animo commemoro
ad eosdem fere scriptores pertinentes eas, quas debeo doc-
tissimis viriS, qui de priore editione publice retulerunt et
iudicaverunt, Mart. Hertzio in Fleckeiseni Annal. philol.
1862 p. 40—56, J. chr. Fel. Baehrio in Annal. Heidelb.
1862 p. 130—144 et A. Ubbelohdio in Ephem. lit. Gotting.·
1863 p. 1128. 1142-1160. Alias, quas quotidiana lectio
vel meditatio obtulit,- omnes operis partes passim expertae
sunt. Sed et integrum novae recensionis laborem impendi
iis partibuS, quae ut totae retractarentur, nova subsidia ab
aliis interim suppeditata monere videbantur. De quibus
ad singulas partes, quas ita retractavi, Valerium Probum,
Gaium et fragmentum quod vocatur de mre fisci, praemonui.

Tandem huic editioni accedunt, quos in prioris praefa-
tione pollicitus eram quosque interim viri docti iterum ite-
rumque desideraverunt, indiceS, ut ipse existimo et alios
peritos· iudicaturos esse spero, etiam taleS, quales pollicitus·
eram, ‘uberes et apte instituti’. Sed huic operis verius
accessioni quam parti a Ferd. Fabricio rogatu et partim
etiam arbitratu ‘meo susceptae etiam absolutae cum pecu-
liariter praefatus sim, hoc loco de ea monuisse eamque iis,
quorum interest, commendasse sufficit.

Sor. Vratislaviae m. Aprili GIDIOGGCLXVI.

