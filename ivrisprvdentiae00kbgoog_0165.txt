AD GAIV M PRAEFAT. HVSCHKH ΕΙ). Ι. 129

tutiones vel Pandectas acceptas initium facere vellet.
Atqui iam dudum ex rerum, ni fallor, actu ab Augusto
in menses aestivos et hibernos diviso (Suet. Aug. 32.
Claud. 23), qui etiam consilia imperatorum (Dione teste
53, 21. 56, 28. 60, 4) et rescribendi opus semestria fecit,
et ex Labeonis noto exemplo (L. 2 ξ 47 D. de or. iur.
1, 2) in usum venerat, ut iuris quoque studium per an-
nuos cursus binis quoque anno pensis distinctos absolve-
retur. Ut igitur a traditis quam minime deflecteret, cum
Institutionum libri integro anno non sufficerent, pruden-
tissime Gaius instituit exemploque suo , ut opinor, aliis
quoque persuasit, ut iis, quae tunc erant studiorum spatia,
novus annus quasi praeficeretur, isque partim Institutioni-
bus partim quattuor libris singularibus occuparetur. Sed
etsi placeat, quod multis ex causis verisimile est, iam
tunc ante edictum praetoris ius civile ex libris Masurii
Sabini semestri cursu traditum esse, ita quoque Gaius
his incondite scriptis libris suas vicini argumenti Institu-
tiones et libros singulares ¹, dehinc anni opus, subrogando ²

 

1) In vulgus notum est in libris ad Sabinum materias de
testamentis, de legatis (de rerum acquisitionibus et de contrac—
tibus), de dote et de tutelis principem locum obtinuisse. Iam
cum ea, quae in scholis leguntur, raro absolvi soleant, etiam
has materias solas, quamdiu ex Sabino ius civile traderetur,
tractatas esse pronum ad existimandum est. Quod si poni-
mus , nova docendi ratio a Gaio instituta quam minime a
vetere deflexit, magisque ei addidit tantum, Institutiones suas
quasi προοίμιον Sabino (nunc ΙΠΙ libris singularibus) praefigens,
quam detraxit. 2) Vestigium eius rei in eo cognoscere mihi
videor, quod postea, Iustiniano iu const. Omnem reip. ξ 1 teste,
Gai Institutiones et quattuor libri singulares ‘connumeraban-
tur’, id est pro uno libro s. volumine habebantur (sicuti Sa-
bini opus fuerat) scilicet ex sex illis, quos tum ex universa
iurisprudentia, ‘quae in librorum duo milia extendebatur', a
voce magistra studiosi accipiebant (ceteri enim quinque libri
erant pnma, secunda, tertia pars edicti, responsa Papiniani et
Paulli). Manifesto errore nunc plerique sex libros illos intel-
ligunt duos (ex quattuor) Gaii Institutionum et quattuor libros

s.

Imm. urst. nn. Seokel-Kubler. 1. 9

