IV EDITORVM PRAEFATIO.

silium, quo constitutiones omneS, etiam divi Hadriani sen-
tentias et epistolas a Pseudo-Dositheo servatas a sylloge
sua separavit. id quoque recte fecisse nobis videtur, quod
abstinuit fragmentis in Corpore Iustiniano traditis, nisi
quae ad supplendas lacunas Institutionum Gai, Regula-
rum Ulpiani, Responsorum Papiniani idonea essent. qua
in re minus anxie versati sumus et magis id egimuS, ut
libros illos quam plenissimos ederemus ‚ quam ut spatio
parceremus maxima autem laude dignus nobis videtur
Huschke , quod antiquissimorum temporum iurisprudentiae
reliquias in scriptis Graecorum et Romanorum dispersim
traditas diligentissime collegit, atque hoc eius institutum
nobis curiose custodiendum erat. operam tamen dedimus,
ut textum fragmentorum ex editionibus novis atque emen-
datiS, quas infra (p. XXII sq.) enumeravimuS, recenseremus
emendaremusque et fragmentorum numerum augeremuS, usi
iis, qnae viri docti recens investigaverunt. in hac re ad-
ministranda magnae nobis utilitati erant, ut pauca exempla ⁴
adferamus, Reitzensteinii Quaestiones Verrianae, Goetzii Gor·-
poris Glossariorum tomus secundus, in quo Pseudo-Dosithe-
ana continentur, J oersii articuli de vita et scriptis iuriscon-
sultorum quorundam Wissowae Encyclopaediae antiquitatis
inserti, alia. Bremeri quoque Iurisprudentiae antehadria—
nae reliquias non sine fructu inspeximus, quamquam eorum
ordinatio consiliumque longe a nostra editione abest. aucta
igitur sunt in nostra editione fragmenta Manilii, Tuditani,
Iunii Gracchani, Cincii, Ser. Sulpicii, Aelii Galli, Veranii,
Capitonis, Masurii Sabini. praeterea addidimus C. Cassii
Longini orationem a Tacito (ann. 14, 42—44) traditam,
non quo ipsa eius verba servata esse putemus, sed quod
indoles atque ingenium viri prae ceteris insignis inde op-
time cognoscitur. adiecimus porro disputationem Sex. Cae·
cilii iurisperiti et Favorini philosophi de veterum legum
obscuritate ac severitate, iuris vetustissimi ruderibus ,refer-
tam, quae legitur in Gellii Noctibus Atticis 20, 1 ς’ quod
qua de eausa fecerimus, suo loco (p. 97) exposuimus. ac-
cesserunt denique novae editioni fragmenta Disputationum

 

