fir *va-..a

HV SOHKII PRAEFATIO AD ED. V. xvn

Quae cum retento elogio auctae et emendatae prodit,
hoc quod ad ceteras quidem partes collectionis attinet, rur-
sus ut in quarta editione potissimum ad Gaii Institutiones
nunc ‘supplementis Studemundianis' auctas referri velim,
de qua re in praefatione peculiari accuratius disserui.

Interim tamen etiam novae quaedam reliquiae iurispru-
dentiae anteiustinianae in lucem protractae sunt, quae per-
modici nec paene separatae editioni in posterum sufficientis
ambitus ob id ipsum multo aptius collectioni inseruntur et
ita hanc syllogen nostram denuo edendam pro consilio et
ratione eius quasi naturaliter auxerunt.

Ex Papiniani Responsis et libro quidem eorum primo
extra Iustiniani corpus iuris antea pauci tantum versus et
quasi in memoriam vel honorem modo tanti viri Breviario
Alariciano servati erant. ‚Accesserant nunc ex proprio
pervetustoque huius operis cum notis Pauli et Ulpiani co-
dice primo folium duplicatum Berolinense et paulo post
frusta quaedam Parisiis asservata, illud libro quinto, haecce
libro nono assignanda: utraque vere, quatenus suo nitori
potuerunt restitui, rursus praeclarorum horum ingeniorum
insignes foetus,

Sed et ipsi Ulpiano suo nomine et libris quidem eius,
ut demonstravi, ad edictum, ex quibus extra Digesta antea
tantum verba aliqua ab aliis scriptoribus relata habebamuS,
novae maioris momenti quanquam mutilae sententiae adden-
dae erant, quas folium singulare Berolinense suppeditavit.

Deinde ex inferiore aetate Iustiniano iam vicina nisi
adeo coaeva prodierunt incerti auctoris scholiorum Graeco-
rum in Ulpiani libros ad Sabinum reliq'uiae, quae vulgo
nunc Fragmenta iuris Romani Sinaitica ex monasterie, ubi
reperta sunt, appellantur, nec ea contemnenda, et suo loco
inserenda.

Haec omnia augmenta ex mea recensione, partim tan-
tum iam antea publici iuris facta vulgantur, ut etiam hac
parte nostra editio nova lectori offerat„

In votis quidem aliquando erat, etiam librum iuris Syro·
Romani a O. G. Brunsio socio assumpto Sachau publicato ,

Ivmrn. Anu-n. n». Seckel-Kflbler. 1. b

