130 AD GAIVM PRAEFAT. HVSCHKH ΕΙ). 1.

optime de studiis iuris civilis meritus est, nec omnino
dubitandum Gaio inprimis deberi eum studiorum ordinem,
quem Iustinianus tradit primusque rursus cum ipso edicto
perpetuo immutavit. Et sane consentaneum erat, sicut in
prima aetate populi Romani duodecim tabularum libellus,
qui cum pubertate eius prodierat, exeunte demum libera
rep. edicto praetoris cesserat, etiam in altera aetate im-
perii, quae eius in pubertate maxime Gai scriptis ad
discendum composita erat iurisprudentia, exeunte demum
imperio Iustiniani novae compositioni cedere. At, inquis,
haec omnia certis testimoniis non nituntur. Audio, sed
maximam ea habere probabilitatem non facile negabit,
qui ipsas res, ex quibus argumenta duximus, recto iudicio
perpenderit.

Iam si hoc Gai ingenium, si tale totius vitae insti·
tutum erat, ut etiam discriminis origo eorum, qui ius
publice responderent et qui tantum docerent (Gell. 1. c.
‘ius publice docentium aut respondentium’, Fr. Vat. 150.
L. 6 ξ 12 D. de excuS. 27, 1. L. 1 ἓ 5 D. de extraord.
cogn. 50, 13) ab eo potissimum repetenda videatur, quid
mirum est, quod neque responsa dando iuris auctor habi-
tus est neque in posteriorum libris laudatus? Quod is
quidem, si mortuis res humanas datum esset sentire,
aequo animo poterat ferre. Nam quotcunque iuris aucto·
res postea etiam Institutiones scripserunt, velut Callistra-
tuS, MarcianuS, FlorentinuS, Paullus, UlpianuS, nemo eorum
ad Gaianarum laudem aspiravit locove, quem in scholis
obtinuerunt, deturbare eas valuit. At Gaius post aliquot
saecula assecutus est, ut eius libri, primum illi, qui in
scholis tractabantur, hominum favore et consuetudine,
deinde etiam ceteri omnes lege lata eandem in iudiciis
auctoritatem obtinerent, quae Papiniano , Paullo, Ulpiano
iam antea competierat. Nam Valentinianus L. 3 Th. C.
de resp. prud. (1, 4) cum ait se Papiniani, Paulli, Gai,
Ulpiani atque Modestini scripta universa firmare, ‘ita ut
Gaium , quae Paullum et Ulpianum et cunctos comitetur
auctoritas lectionesque ex omni eius opere recitentur’, non

 

