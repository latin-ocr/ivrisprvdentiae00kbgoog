vm Hvsofflm PRAEFATIO AD Eo. 1.

corpori nostro vindicanda putavi. Neque igitur, ut' antea
ab omnibus eiusmodi collectionum compositoribus sed sine
iusta causa, si quid video, factitatum est, ad eos tantum
ICtos , qui post Hadrianum vixerunt, animum adverti,
sed etiam ex antiquiore iurisprudentia si quid in aliis
scriptoribus superstes est, quod hactenus tantum a Dirk·
seno propria collectione unum sub conspectum redactum
erat*)‚ ad rem meam pertinere ratus sum. Scio quidem,
inter utrumque genus reliquiarum aliquid interesse. Quae
venim ex' posteriore aevo restant, pleraque ut propria scripta
et suo quasi nomine servata sunt: antiquiora tantum ab
aliis scriptoribus referuntur. Sed hoc discrimen nec per
omnia verum est (nam ex. gr. etiam ex posterioribus frag-
mentum iuriS, quod 'vocatur Dositheanum et ipsae Paulli
Sententiae aliis operibus insertae ad nos pervenerunt) nec
omnino ad rem pertinet, cum non· minus idcirco intersit
vel deceat, utroque modo et ex utroque aevo quae nobis
tradita sunt, uno opere collecta habere. Imo imperfectum
iuris civilis anteiustiniani syntagma videri debet, in quo
non etiam anteriora illa locum suum obtinuerint. Et cum
in iure magis res quam verba spectentur, ne illud quidem
referre existimavi, utrum sententia tantum an etiam verba
alicuius iurisconsulti nobis referrentur, et utrum iudicando
vel ore respondendo eam sententiam protulerit, an etiam
scriptam ipse reliquerit.

Sed alia quaestio diu multumque me torsit, quae ma-
xime ad antiquiorum litterarum monumenta pertinebat,
illam dico, quemadmodum fines inter iurisprudentiam et
cognata litterarum genera regi deberent, ut nec aliena mis-
cuisse, nec necessaria vel apta certe et utilia omisisse vi-
derer. Sane facile poteram defungi, si eorum tantum no·
mina sequerer, qui et nunc iurisconsulti vulgo feruntur, et
iam imperatorum aetate vulgo ferebantur. Sed ad iuris-

 

.) ‘Bruchstiicke aus den Schriften der Romischen Juristen‚
gesammelt von Η. Ε. Dirksen. Konigsb. 1814. 8.’ Liber nunc
quidem non sufficiens, sed illa aetate omni laude dignus.

